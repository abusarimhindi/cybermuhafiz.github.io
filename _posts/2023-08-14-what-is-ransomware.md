---
author: saif
title:  رینسم ویئر فائل
excerpt:  اس بلاگ پوسٹ میں ہم رینسم ویئر کے بارے میں جانیں گے، اور اسکے کام کرنے کے طریقہ کو سمجھِں گیں۔
---

* toc
{:toc}

# مقدمہ
اس وقت رینسم ویئر دنیا کا  ایک سب سے بڑا تھریٹ (Threat)   بنا ہوا ہے، کمپنیوں کے لیئےبھی اور عام انسانوں کے لیئے بھِی، اور   سائیبر سیکیورٹی کا طالب علم ہونے کے  ناطے،  مجھے رینسم ویئر کے متعلق جاننا کافی پسند ہے، اور میرا خاصا رجھان بھی رینسم ویئر کی طرف ہونے کی وجہ سے سوچا آپ لوگوں کو  بھی اسکے بارے میں بتاؤں، یہ کام کیسے کرتا ہے، اسکا جال کتنا وسیع ہے، اور اسکو چلانے والے گروپس  کیسے کمپنیوں  کو مجبور کر کے کروڑوں ڈالر  ایک دن میں تاوان وصول کر  رہے ہیں،  وہ بھی بغیر کسی خوف کے۔

رینسم ویئر ایک قسم کا سوفٹ ویئر  ہے، جو کمپیوٹر میں موجود تمام فائلوں کو انکرپٹ یعنی نا قابل استعمال کر دیتا ہے، جب تک کی اسے ڈیکرپٹ  نا کیا جائے۔   سائبر حملہ آور  اسکا استعمال کر کے لوگوں کے کمپیوٹر میں موجود  تمام فائلوں کو انکرپٹ کر دیتے ہیں، اور تاوان کا مطالبہ کرتے ہیں، اگر تاوان دے دی جاتی ہے تو وہ ڈیکرپٹر دیتے  ہیں، ورنہ وہ صارفین کے پرسنل ڈیٹا کو ڈارک ویب پر لیک کر دیتے ہیں، اب آئے تفصیل سے جانتے ہیں!

## رینسم   کا مطلب کیا ہے؟ اور اسکی شروعات  کہاں سے ہوئی؟

امید ہے آپ میں سے  بہت سے لوگ لفظ رینسم یعنی `تاوان` سے واقف ہوں گے، اور جو نہیں جانتے بس اتنا سمجھ لیں کی اگر کسی شخص کی کوئی قیمتی  چیز آپ اپنی  طاقت  کے زور سے   اپنے قبضے میں لے لیں، اور اسکو واپس کرنے کے لیئے اسے رقم کا مطالبہ کریں، تو اسے تاوان اور عام لفظوں میں 'رینسم' کہتے ہیں۔

اب اسی چیز کو آپ ٹیکنالوجی میں لے آئیں تو اسے `رینسم ویئر` کہتے ہیں، اسکی شروعات 1980کی دھائی میں ہوئی تھی، اور پہلا رینسم ویئر اٹیک 1989 میں ہوا تھا، جب **فلاپی ڈسک** کا استعمال کیا جاتا رہا، اس پہلے رینسم ویئر کی چپیٹ میں جتنے لوگ آئے تھے انکو **پوسٹل سروس** کے ذریعہ 189 ڈالر کی  رقم بھیجنی تھی  اپنی فائل کو مکمل اور سہی حالت میں پانے کے لیئے۔ سورس (crowdstrike)

![source]({{site.baseurl}}/assets/images/ransomware/start.png){: width="600" .align-center}

## رینسم ویئر کام کیسے کرتا ہے؟  اور لوگوں کو مجبور کس طریقہ سے کرتا ہے؟؟

رینسم ویئر ایک پروگرام ہوتا ہے، جو کسی بھی پروگرامنگ زبان  میں لکھا جا سکتا ہے، جیسے 'C, C++,Assembly' وغیرہ! لیکن آج کل کے جو لیٹسٹ ہائی ٹک رینسم ویئر آ رہے ہیں، وہ زیادہ تر نئی پروگرامنگ زبانوں میں لکھے جا رہے ہیں، جیسے 'Rust, Go' وغیرہ میں، وہ اس وجہ سے کی یہ نئی زبانیں ہیں، اور پچھلی زبانوں کے مقابلہ میں زیادہ طاقتور ، اور انہیں اینٹی  وائرس کے ذریعہ  پکڑ پانا بھی مشکل ہے۔

پھر جو سب سے خاص چیز ہے  رینسم ویئر کی جسے آپ رینسم ویئر کی جان ، بھی کہ سکتے ہیں، کی اگر یہ نا ہو تو رینسم ویئر کسی کام  کا نہیں،  وہ ہے `انکرپشن`، جس کا استعمال کر کے فائلوں کو انکرپٹ اور ڈیکرپٹ کیا جاتا ہے، انکرپشن دو قسم کے ہوتے ہیں، پہلا (Asymmetric Encryption)   اور دوسرا (Symmetric Enctyption)

| سیمٹرک انکرپشن (Symmetric Encryption): اسمیں  ایک ہی چابھی  (Key) سے انکرپشن اور ڈیکرپشن دونوں ہوتا ہے۔

| اسیمٹرک انکرپشن (Asymmetric Encryption): اسکی انکرپشن کی  چابھی (Key) الگ اور ڈیکرپشن کی چابھی  (Key) الگ ہوتی ہے، اور زیادہ تر رینسم ویئر حملہ آور اسی کا استعمال کرتے ہیں۔  

اب آپ کو اندازہ تو ہو گیا ہوگا کی اصل میں ہوتا کیا ہے، حملہ آور اسیمٹرک کی  انکرپٹ کرنے والی چابھی   کا استعمال کر کے فائلوں کو انکرپٹ کرتے ہیں اور ڈیکرپٹ کرنے والی چابھی  کو اپنے پاس محفوظ رکھتے  ہیں، اگر تاوان وصول ہو جاتی ہے تو ڈیکرپٹ  کرنے والی چابھی  دے دیتے ہیں ورنہ، وہ اس  چابھی  کو ڈیلیٹ کر دیتے ہیں، ایک مقرہ وقت کے بعد۔

{: .notice--success}
نوٹ:-   یہاں یہ جاننا ضروری ہے کی جس چابھی  سے انکرپشن ہوا ہے اسی کے ساتھ والی ڈیکرپشن چابھی  سے ہی ڈیکرپشن ممکن ہے، اسکے علاوہ دنیا میں  کسی اور  چابھی سے  ڈیکرپٹ کرنا ممکن ہی نہیں ، آیا یہ کی اس انکرپٹ کرنے والے  سافٹ ویئر میں خود  کوئی بگ (کمزوری)  ہو۔

اب انکرپشن   تو ہو گیا، تو اب جو وکٹم (Victim) بنا ہے اسے معلوم کیسے چلے گا کی ہوا کیا ہے؟ اور تاوان کی رقم کس کو اور کہاں دینی ہے؟ اور کتنی دینی ہے؟ اور انکرپٹ کیا کس نے ہے؟؟

تو اس کے لیئے  جو سافٹ ویئر فائلوں کو انکرپٹ کرتا ہے، وہ ہر ایک ڈائیرکٹری (Directory)  میں ایک فائل، جسے عام طور پر `Ransom Note`  کہا جاتا ہے، وہ بنا دیتا  ہے، اور اسی کے اندر تمام معلومات لکھی ہوئِ ہوتی ہیں، کی تاوان کتنا دینا ہے، کہاں دینا ہے، کیسے دینا ہے، وغیرہ وغیرہ۔ جو کچھ اس طریقہ کی ہوتی ہیں۔

![note]({{site.baseurl}}/assets/images/ransomware/note.png){: width="600"  .align-center}

تاوان کی رقم پہلے سے طے نہیں ہوتی، یہ کمپنی کے سالانہ ریونیو (Annual Revenue)  پر منحصر ہوتی ہے، زیادہ بڑی کمپنی زیادہ بڑا تاوان، پہلے تاوان کی رقم آپ  نے اوپر دیکھ لی کیسے بھیجی جاتی رہی، اب اگر وہ طریقہ استعمال ہوا تو تاوان سے پہلے پولیس پہنچے گی حملہ آور کے پاس، اس سے بچنے کے لیئے اب رینسم حملہ آور  کرپٹو کرنسی (Crypto Currency)  کا استعمال کرتے ہیں جیسے بٹ کوئن، اتھیریم، وغیرہ تاوان وصول کرنے کے لیئے۔

اب اگر تاوان دے دی جاتی ہے، تو حملہ آور ڈیکرپٹ  کرنے والی چابھی دے دیتے ہیں، ورنہ وہ چابھِی تو ڈیلیٹ کرتے ہی ہیں ،  ساتھ  کمپنی کا سارا پرسنل ڈیٹااپنے `(DLS) ڈیٹا لیک سائٹ` پر  ڈال دیتے ہیں، جسے کوئی بھِی شخص اسے دیکھ سکتا ہے، اور استعمال کر سکتا ہے، ویسے اس وقت جتنے بھی رینسم ویئر گروپس ہیں، سب کی اپنی اپنی ڈیٹا لیک سائٹس  ہیں، اور سبھِی پر درجن سے زائد کمپنیوں کا ڈیٹا پڑا ہوا ہے،   اور کچھ تو بڑی بڑی کمپنیوں کا ڈیٹا بھی، آپ سب (Sony) کمپنی سے تو واقف ہی ہوں  گے؟؟ تو مثال کے لیئے اسکا ابھِی حال کا  ڈیٹا دیکھیں ، اسے پتہ چلا ہے کی ہمارا سسٹم کتنا کمزور ہے۔

![sony]({{site.baseurl}}/assets/images/ransomware/sony.png){: width="600" .align-center}

## رینسم ویئر  گروپس کیسے کام کرتے  ہیں؟

جب کسی  کمپنی پر رینسم ویئر  اٹیک ہوتا ہے، تو حملہ کرنے والا صرف ایک انسان  نہیں ہوتا  بلکہ اسکے پیچھے ایک پوری ٹیم ہوتی ہے، جن  کا الگ الگ کام ہوتا ہے، اس حدف یعنی کمپنی کو انکرپٹ  کرنے میں۔ آئے ایک آسان سا خاکہ    آُپ کو سمجھاتا  ہوں:

1. سب سے پہلے  ایک  **ایڈمن (Admin)**   ہوتا ہے، جو ان سب کی شروعات کرتا ہے، گروہ کا سربراہ یہی ہوتا ہے،  یعنی ایک ایسا پلیٹفارم تیار کرتا ہے جہاں سے دوسرے لوگ اپنے  اٹیک میں آنے والی تمام چیزیں لیتے ہیں،  اور جہاں سے وہ اپنی  تمام چیزوں کو آسانی سے کنٹرول کر سکتے ہیں، جیسے کتنی کمپنی انکرپٹ ہوئی کس نے تاوان دیا وغیرہ وغیرہ۔
2.  دوسرا وہ بندہ جو نمبر ایک سے اسکا بنایا ہوا بلیٹفارم لیتا ہے، یا  ایک طریقہ سے سمجھ لیں کرائے پر لیتا ہے، کی جب کوئی کمپنی تاوان دے گی تو کچھ حصہ یہ بندہ ایڈمن کو دے دے گا اور باقی وہ اپنے پاس رکھ لے گا،  جسے عام  لفظوں میں **افیلیٹ (Affiliate)**  کہتے ہیں  اور یہی   بندہ رینسم ویئر   کو کمپنی یا کسی نیٹورک کے اندر رن کرتا ہے  جسے ساری فائلیں انکرپٹ  ہو جاتی ہیں۔
3. یہ سب سے خاص  بندہ ہوتا اس رینسم ویئر چین  کا، اسے بروکر (Broker) کہتے ہیں،  جو اصل میں کسی کمپنی  یا کسی نیٹورک میں کسی کمزوری یعنی بگ کو ڈھونڈتا ہے، جسے  نمبر دو اس کمپنی کے سرور پر پہنچ سکے اور اسپر انکرپٹر کو چلا سکے،   اور پھر یہ بندہ ان تمام کمزوریوں  کو نمبر دو سے ایک خاصی  قیمت پر بیچ دیتا ہے، اور نمبر دو اس پر جا کر ڈیٹا نکال کر انکرپٹر چلا دیتا ہے۔
4. اب جب کمپنی تاوان دیتی ہیں  تو اس تاوان کو اس چوتھے بندے کو دیا جاتا ہے، تاوان  کرپٹو کرنسی میں ہوتی  ہے، اس بندہ کو آپ ایسے سمجھ سکتے ہیں کی یہ بندہ کالے پیسے کو سفید بنانے کا کام کرتا ہے، اور جو تاوان والی رقم آتی ہے، یہ اسے کالی سے سفید بناتا ہے اور واپس اوپر والوں کو بھیج دیتا ہے۔

**درمیان میں اور بہت سے کئی  الگ الگ کردار  ہیں، لیکن یہ سب سے اہم کردار ادا کرتے ہیں، جن  کا ذکر ابھی میں نے  کیا ہے**

{: .notice--info}
پہلے رینسم ویئر والے صرف فائلوں کو انکرپٹ  کرتے رہے، لیکن کبھی کبھِی کمپنیوں کے پاس بیک اپ ڈیٹاموجود  ہورہا، یعنی جو کمپنیاں اپنے ڈیٹا کا بیک اپ لیتی رہی، تو وہ  رینسم اٹیک کے بعد  ان تمام انکرپٹڈ  فائلوں کو ڈیلیٹ کر کے بیک اپ والی فائلوں کو استعمال کرنا شروع کر دیتی رہیں،  جسے کی انہِیں رینسم بھی نہیں دینی پڑتی رہی اور انکا نقصان بھی نہیں ہوتا رہا، تو ایسے میں رینسم ویئر  والوں نے ایک طریقہ نکالا، کی ڈیٹا انکرپٹ سے پہلے وہ کمپنی کا قیمتی ڈیٹا اپنے سرور پر لے جاتی ہیں، اور اپنے سرور پر رکھتی ہیں، اور پھر فائل کو انکرپٹ کرتی ہیں، اب اگر کمپنی کے پاس   بیک اپ موجود بھی ہو تو وہ فائلوں کو تو واپس لے آئیں گی، لیکن اپنے ڈیٹا کو لیک ہونے سے بچانے  کے لیئے انہِیں رینسم دینی پڑے گی، اور اگر نا دیں تو انکے ڈیٹا کو ڈیٹا لیک سائٹ پر ڈال دیا جاتا ہے، ڈیٹا کو  کمپنی کے سرور سے  نکالنے کا کام نمبر دو  کا ہوتا ہے۔

## یہ گروپس چلتے کہاں سے ہیں، اور انہیں کوئی  پکڑتا کیوں نہیں؟

یہ گروپس زیادہ تر اپنا سارا کام ٹور نیٹورک پر کرتے ہیں، لوگوں کو جوڑنا، کسی کمپنی سے تاوان وصول کرنا ہر چیز، انکے پیچھے ہر ملک کی بڑی بڑی تنظیمیں لگی ہوئی ہیں، جیسے ایف بی آئی، انٹرپول اور اس طرح کی بہت سی خفیہ تنظیمیں، لیکن یہ پھر بھی ان گروپس کو روکنے میں ناکام ہیں، بس گنتی کے لوگوں کو انہوں نے   پکڑا ہے، وہ بھی حملہ آوروں کی خود کی غلطی سے، وہ بھی سب سے خاص ایڈمن کو نہیں، بس اسکے کچھ پیادوں کو۔ اور انکو نا پکڑ پانے کی ایک وجہ یہ بھی ہے کی یہ گروپس ہر وقت اپنا  ٹھکانہ بدلتے رہتے ہیں، اور آئے دن اپنا ڈومین تبدیل کرتے رہتے ہیں۔

## رینسم ویئر کے کچھ بڑے حملے۔

-  سال 2021  میں ایک سب سے بڑا حملہ ہوا تو جسے (Kaseya Supply Chain Attack) کے نام سے جانا جاتا ہے، اسمیں  تقریبادو ہزار سے زائد کمپنیاں  انفکٹ  ہوئی تھیں صرف ا یک اٹیک میں، جس سے ملین ڈالر کی رینسم دینی پڑی تھی۔  [رپورٹ پڑھیں](https://www.csoonline.com/article/571081/the-kaseya-ransomware-attack-a-timeline.html)

-  آپ لوگوں نے اپنے انڈیا کی  ٹاٹا پاور `(Tata Power)`  کمپنی کا نام تو ضرور سنا ہوگا، پچھلے سال اس پر بھی ایک رینسم اٹیک ہوا تھا۔ [رپورٹ پڑھیں](https://techcrunch.com/2022/10/14/india-power-company-tata-power-cyber-attack/)

-  اب ایک اور اپنے انڈیا کی کمپنی سے ملئے جس پر رینسم حملہ ہوا تھا `(Oil India)`  جی ہاں پچھلے سال اس کے ہیڈ کواٹر کو اٹیکروں نے نشانہ بنایا تھا اور  57 کروڑ کی رینسم مانگی تھی۔ [رپورٹ پڑھیں](https://timesofindia.indiatimes.com/city/guwahati/assam-cyberattack-in-oil-indias-headquarters-attackers-demand-over-rs-57-crore-as-ransom/articleshow/91067771.cms)

ایسی لاکھوں کمپنیاں ہیں، جن پر رینسم اٹیک ہوا، لیکن صرف اپنے انڈیا کی کمپنیوں  کو  ایک ایک کر کے  گنوانا ممکن نہیں، باہر کی تو چھوڑ  ہی دیں،   یہ وہ کمپنیاں  ہیں جن کا کسی صورت نام  باہر آگیا،  اور آپ میں سے بہت سے لوگوں نے تو اس بارے میں سنا بھی نہیں ہوگا!  سوچیں ذرا اسکا جال کتنا بڑا ہے، اور کتنے  بڑے لیول پر یہ گیم کھیلا جا رہا ہے۔

## رینسم اٹیک ہونے کے بعد فائلیں  دکھتی کیسی ہیں؟

جیسا کی آپ کو معلوم ہے رینسم ویئر کی طرف مجھے رجھان ہونے کی وجہ سے مجھے اسکے ساتھ کھیلنا، اور اسکے کام کرنے کے طریقہ کو سمجھنا اور جاننا بہت پسند ہے، تو اسی چیز کو اور باریکی سے سمجھنے کے لیئے  کچھ وقت پہلے میں نے اپنا خود کاایک  گو پرگرامنگ زبان میں  انکپرٹ کرنے والا پروگرام تیار کیا تھا، جو سیمٹرک   انکرپشن کا استعمال کرتا ہے، یعنی انکرپٹ اور ڈیکرپٹ ایک ہی چابھی سے کرتا ہے، تو آئے آپ کو میں اسی سے دکھاتا ہوں کی فائل انکرپٹ ہونے کے بعد کیسی دکھتی ہے، **یہ خیال رہے، کی اسے میں نے صرف خود کے لیئے بنایا ہے، تاکہ اس کو اور اچھے سے سمجھ سکوں، تو برائے مہربانی مجھ پر کوئی کیس نا کر دیوے۔** ہہہہہہہ ؛)

رینسم ویئر  تمام   آپریٹنگ سسٹم  (Windows) اور لینکس (Linux/*nix) اور میک (Apple)  پر کام کرتے ہیں، لیکن  میں نے یہاں صرف لینکس کا استعمال کیا ہے۔ 

![live]({{site.baseurl}}/assets/images/ransomware/live.png){: width="800" .align-center}

اس تصویر میں آپ  کو دو حصے نظر آ رہے ہوں گے، ایک 'Attacker Machine' اور دوسری 'Victim Machine' ،  اب آئے اسے سمجھتے ہیں۔

1. سب سے پہلے اٹیکر والے حصے میں 'Encryption Key' کو دیکھیں یہی وہ چابھی ہوتی ہے، جس سے انکرپشن، اور ڈیکرپشن  کیا جاتا ہے، اور اسی ایک چابھی کے لیئے لوگ کروڑوں کا بھگتان کرتے ہیں۔
2. اب کسی طریقہ سے  حملہ آور کو 'Victim' کے سرور پر کمانڈ رن کرنے کا آپشن مل جاتا ہے، تو وہ رینسم ویئر کو چلا دیتا ہیں۔
3. اب وکٹم والے حصہ میں سب سے پہلے والے کو دیکھیں یہ وہ ڈیٹا ہے، جو اٹیکر کی رینسم ویئر والے پروگرام کو چلانے سے انکرپٹ ہوا پڑا ہے، اور اسی کے ساتھ نیچے رینسم نوٹ بھی دیکھیں، اسی میں وہ ساری معلومات ہوتی ہیں۔ چائے بس میرے والے میں ہے! ؛)
4. اب اگر اٹیکر کو رینسم مل جاتی ہے، تو وہ ڈیکرپٹر وکٹم  کو دے دیتا ہے، اور جو وکٹم ہوتا ہے، وہ اسے چلا کر اپنا ڈیٹا واپس پا جاتا ہے، اور اگر رینسم ادا نہیں ہوتی   تو ڈیٹا بھی گیا اور مارکیٹ میں نام بھی۔

## اس وقت موجود کچھ بڑے رینسم ویئر گروپس کے نام

اس وقت ایک نہیں، کئی  ہیں، جو اس وقت رینسم ویئر کے بڑے پلیئر (Players)  ہیں، یہ ہمیشہ ملین میں  رینسم کی مانگ کرتے ہیں، جیسے 
* لوک بٹ (Lock Bit) یہ اس وقت کا سب سے بڑا رینسم ویئر  گروپ ہے، یہ قریب 2019 سے اب تک کام کر رہا ہے۔
* بلیک کیٹ (Black Cat/Alphv) لوک بٹ کے بعد یہ دوسرے نمبر پر ہے، اور یہ ری برانڈ ہے ایک دوسرے گروپ کا جس نے (kaseys supply chain attack) کیا تھا۔
* کلاپ (Clop) اس گروپ نے سب سے کم وقت میں ایک بڑی کمزوری کا استعمال کر کے بڑی بڑی کمپنیوں کو نشانہ بنایا ہے، جیسے: BBC, Sony اور بہت سی۔

یہ کچھ ہیں، ان گروپس کی لسٹ بھی بہت بڑی ہے،اس لئیے بہتر ہے بس اتنا ہی رہنے دیا جائے۔

## رینسم ویئر نے طول کیسے پکڑا؟ پہلے تو یہ اتنے نہیں تھے؟

بلکل پہلے اتنے نہیں تھے، اچھا آپ کو `لاک ڈائن` یاد ہے؟ جب لوگ `Work From Home` کی باتیں کر رہے تھے؟ بس اسی وقت رینسم ویئر نے طول پکڑا کیوں کی یہ سب سے اچھا موقع تھا، رینسم اٹیک کا، کیوں کی لوگ کمپنی کا کام اپنے اپنے گھروں  سے کر رہے تھے، وہ بھی بنا کسی خاص حفاطتی اقدامات کے، تو ایسے میں اگر کسی ایک آدمی کے کمپیوٹر کا بھی کنٹرول  کسی اٹیکر کو مل گیا، تو سمجھئے کی پوری کمپنی گئی۔ بس ایک بار کسی کمپنی میں پہنچ گئے تو پھر کیا، اب سب کچھ گیا، کیوں کی کمپنیاں اوپر سے جتنی مضبوط  دکھتی ہیں اتنی  ہوتی نہیں، اسکا تجربہ میں نے خود کیا ہے، ایک 100 ملین ڈالر کی کمپنی تھی، اور اس کا خاص ڈیولپمنٹ  سرور بلکل کھلا تھا، کوئی بھی انسان اس پر آ کر اپنی مرضی کے کمانڈ کو چلا سکتا  رہا۔

![million]({{site.baseurl}}/assets/images/ransomware/million.png){: width="500" .align-center}

خیر میں نے اسے  کمپنی کو رپورٹ کیا  اور انہوں نے اسے ٹھیک کر دیا، اور ٹھیک کر کے بغیر کچھ بولے چپ چاپ خاموشی سے  نکل گئے کمپنی والے، اب اس موقع پر لگتا ہے کی ہاں ان جیسی کمپنیوں پر اٹیک ہونا چاہئے، جب آپ  اچھوں کے ساتھ کلیب (Collab) نہیں کریں گے  تو برے آپ کے ساتھ کریں گے۔ ؛)

## ہم اپنے آپ کو رینسم ویئر سے محفوظ کیسے رکھ سکتے ہیں؟؟

اپنے آپ کو اس جیسے اٹیک سے بچانا بہت آسان ہے، بس شرط یہ ہے کی اس طریقہ کو سہی سے سمجھا اور  استعمال کیا جائے، ان جیسے  اٹیکروں کو اس سے کچھ فرق نہیں پڑتا آپ  کون ہیں، آپ کیا ہیں، انہیں بس مطلب ہوتا ہے پیسے سے اور آپ کے ڈیٹا سے، وہ بھی اس وقت تک جب تک آپ کا ڈیٹا  انکو پیسے بنا کر دے، اگر آپ کے ڈیٹا سے وہ پیسے بنا رہے ہیں، تو وہ رکھیں گے ورنہ وہ انٹرنیٹ پر اسے ڈال دیں گے، پھر آپ سمجھیں۔

* سب سے پہلے آپ جو بھی سافٹ ویئر استعمال کر رہیں ہیں، اسے ہمیشہ اپڈیٹ کرتے رہیں، اور اسے آفشیل سورس سے انسٹال کریں، یا کسی ایسے سورس سے جو ایک ویریفائڈ سورس ہو۔
* کسی بھی انجان لنک پر کلک نا کریں، اور اگر کلک کرنا بھی ہو تو اپنے ڈیلی استعمال کرنے  والی  مشین میں کبھِی نا کریں، اور اگر آپ کے پاس ایک ہی مشین ہو تو آپ ورچول  مشین (Virtual Machine) کا استعمال کریں۔
* کسی بھی ایسے  لالچ میں نا آئیں جو کہے  کی اس سافٹ ویئر کو انسٹال کریں اور اتنی اتنی رقم پائیں، یہ آپ کو رقم دینے نہیں بلکہ  آپ سے رقم لینے آئیں ہیں، اس لیئے ساودھان رہیں، سترک رہیں۔

## ختم شد

امید ہے **Ransomware** کے تعلق سے   آپ کو میرا یہ چھوٹا سا بلاگ پسند آیا ہوگا، اور آپ کو کچھ سیکھنے کو ملا ہوگا، میں نے پوری کوشش کی ہے کی کم وقت میں ایک خاصی معلومات آپ کو دے سکوں، لیکن ابھی یہ اس معلومات کا ایک حصہ بھی نہیں، لیکن ، ان شاء اللہ پھر بھِی آپ کو بہت کچھ جاننے اور سمجھنے  کو ملا ہوگا، اب اگر آپ کو اس سلسلہ میں کوئی سوال ہے تو آپ ہمارے ٹیلیگرام چینل [ضروری معلومات](https://t.me/impoinfo){: target="_blank"}  پر سوال کر سکتے ہیں، اور اگر پرسنل پر رابطہ کرنا چاہیں تو مجھ سے  میرے ٹیلیگرام   [سیف](https://t.me/saifu_sunb){: target="_blank"} پر رابطہ کر سکتے ہیں۔





