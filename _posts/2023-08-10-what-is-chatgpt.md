---
title: چیٹ جی پی ٹی کیا بلا ہے؟؟
author: saif
excerpt: آئیے چیٹ جی پی ٹی کا جائزہ لیں!
header:
  image: '/assets/images/headers/chat.png'
---

* toc
{:toc}

---

![chat]({{site.baseurl}}/assets/images/chatgpt/chat.png){: width="300"
height="120" .align-center}

# چیٹ جی پی ٹی (ChatGPT) کیابلا ہے؟؟

چیٹ جی پی ٹی ایک چیٹ پروسیسنگ ٹول ہے جو ( Artificial intelligence) ٹیکنالوجی کے
ذریعے چلایا جاتا ہے، جو آپ کو چیٹ کرنے کے ساتھ انسانوں جیسی بات چیت، اور بہت کچھ
کرنے کی اجازت دیتا ہے۔ یہ آپ کے سوالات کے جوابات دے سکتا ہے، صرف آپ کے سوالوں کے
جوابات ہی نہیں دیتا، بلکہ اس انداز سے دیتا ہے، کہ  جیسے وہ کوئی جیتا جاگتا انسان
آپ کے ساتھ بات کر رہا ہو، بس یہی نہیں یہ آپ کے کاموں میں بھی آپ کی مدد کر سکتا
ہے، جیسے کہ ای میلز لکھنا، مضامین لکھنا وغیرہ وغیرہ۔

---

### چیٹ جی پی ٹی کو کس نے بنایا؟؟

چیٹ جی پی ٹی کو`اوپن اے آئی` (OpenAI) نامی ریسرچ کمپنی نے بنایا ہے، اور سال 2022
کے نومبر میں اسے انٹرنیٹ پر پبلش کیاتھا، اوپن اے آئی ایک اے آئی ریسرچ کمپنی ہے،
جو اے آئی پر ریسرچ کرتی ہے، انکے اور بہت سے اے آئی ماڈلز ہیں،جن کا ذکر یہاں
مقصود نہیں۔

---

### چیٹ جی پی ٹی واقعی کوئی بڑی چیز ہے؟

جی ہاں بلکل، یہ واقعی ایک بڑی چیز ہے، اوپن اے آئی کے سربراہ`سیم آلٹ مین` (Sam
Altman) نے ٹویٹر پر کہا کہ چیٹ جی پی ٹی کے لانچ ہونے کے بعد پہلے پانچ دنوں میں
اس کے 10 لاکھ سے زیادہ صارفین (users) مکمل ہو گئے تھے، چیٹ جی پی ٹی کی کامیابی
اتنی بڑی رہی ہے کہ دوسری بڑی ٹک جائنٹ (Tech Giant) کمپنیاں جیسے گوگل، مائکروسوفٹ
وغیرہ AI چیٹ بوٹس کے اپنے ورژن جیسے کہ گوگل بارڈ (Google Bard)، مائیکروسافٹ کا
بنگ چیٹ (Bing Chat) جاری کرنے پر مجبور ہوئیں، اور یہاں تک کہ ممکنہ AppleGPT کی
بات بھی ہو رہی ہے، ابھی چیٹ جی پی ٹی کو آئے سال بھی مکمل نہیں ہوا اور اسنے پورے
انٹرنیٹ کو ہلا کر رکھ دیا ہے، یہ انٹرنیٹ پر اور ٹیکنالوجی سے منسلک لوگوں کی
زندگی میں کسی بم کی طرح گرا ہے۔

---

### چیٹ جی پی ٹی کام کیسے کرتا ہے؟؟

چیٹ جی پی ٹی اوپن اے آئی کے ذریعہ تخلیق کردہ`لینگویج ماڈل آرکیٹیکچر` (Language
Model Architecture) پر چلتا ہے جسے`جنریٹو پری ٹرینڈ ٹرانسفارمر (GPT)` کہا جاتا
ہے۔ اس قسم کے جنریٹو AI ماڈلز کو انٹرنیٹ سے معلومات کی وسیع مقدار پر تربیت دی
جاتی ہے، بشمول ویب سائٹس، کتابیں، نیوز آرٹیکلز اور بہت کچھ۔عام لفظوں میں کہیں تو
انٹرنیٹ پر جتنی بھِی معلومات موجود ہیں، جتنی بھی، چاہے وہ کسی بھِی زبان میں ہوں،
کسی بھی مذہب سے تعلق رکھتی ہوں، وہ کسی بھی مضمون پر ہوں، سب کو ایک جگہ یکجا کر
دیا گیا ہے، اور اسی کو چیٹ جی پی ٹی کی شکل دے دی گئی ہے، تاکہ کوئی بھی انسان
اپنی ضرورت کے تحت اسے استعمال کر سکے۔

---

### چیٹ جی پی ٹی اور ایک سرچ انجن (Search Engine) میں کیا فرق ہے؟؟

چیٹ جی پی ٹی ایک روبوٹک ماڈل ہے جسے صارف کے ساتھ بات چیت کرنے کے لیے بنایا گیا
ہے۔ ایک سرچ انجن انٹرنیٹ پر ویب صفحات کو انڈیکس (Index) کرتا ہے تاکہ صارف کو ان
معلومات کو تلاش کرنے میں مدد ملے جو اس نے مانگی ہے۔ چیٹ جی پی ٹی کے مفت ورژن میں
معلومات کے لیے انٹرنیٹ پر تلاش کرنے کی صلاحیت نہیں ہے۔ یہ جواب پیدا کرنے کے لیے
تربیتی ڈیٹا ، یعنی پہلے سے موجود دیٹا سے سیکھی گئی معلومات کا استعمال کرتا ہے،
جس سے غلطی کی گنجائش باقی رہ جاتی ہے۔ ایک اور بڑا فرق یہ ہے کہ چیٹ جی پی ٹی کو
صرف 2021 تک معلومات کی رسائی حاصل ہے، جبکہ گوگل جیسے باقاعدہ سرچ انجن کو تازہ
ترین معلومات تک رسائی حاصل ہے۔ لہذا، اگر آپ چیٹ جی پی ٹی کے مفت ورژن سے پوچھیں
کی کس نے 2022 میں ورلڈ کپ جیتا تھا، تو یہ آپ کو جواب نہیں دے سکے گا، لیکن گوگل،
یا دوسرے سرچ انجنس آپ کو بآسانی جواب دے دیں گے۔

لیکن اگر آپ `ChatGPT Plus` کے سبسکرائبر ہیں، تو یہ چیٹ بوٹ کو انٹرنیٹ تک رسائی
فراہم کرتا ہے۔ چونکہ اس میں اب انٹرنیٹ کو انڈیکس کرنے کی صلاحیت ہے، اس لیے چیٹ
جی پی ٹی پلس اور سرچ انجن کے درمیان بڑا فرق نہیں رہ گیا، اور کئی صورتوں میں تو
چیٹ بوٹ سرچ انجن سے زیادہ کارگر ثابت ہوگا، کیوں کی یہ آپ کو آپ کے سوالات کا فورا
اور 99 فیصد سہی جواب دیگا، اور یہ آپ کو سرچ انجن کی طرح لنک نہیں پکڑائے گا، کی
یہ لیجئے لنک، اور جا کر خود دیکھ لیجئے۔

---

### اسکی حدود کیا کیا ہیں؟؟

بہت متاثر کن نظر آنے کے باوجود، ChatGPT کی بھی حدود ہیں۔ چیٹ جی پی ٹی کی حدود
میں ان سوالوں کے جواب دینے میں ناکامی شامل ہے جو ایک مخصوص انداز میں لکھے گئے
ہوں، اور آپ سچ کو بآسانی بدلوا سکتے ہیں، یعنی اگر یہ آپ کو سہی جواب دے، اور آپ
ایک مخصوص انداز میں اسے کہیں، کی یہ غلط ہے، تو یہ بآسانی آپ کی بات مان لے گا،
اور اپنا جواب جو کی سہی تھا، اسکو غلط کہ کر آپ کا جواب تسلیم کر لے گا جو کی اصل
میں غلط ہے، لیکن یہ اسکے شروعاتی دنوں میں تھا، اب اسے جواب بدلوانا کافی مشکل ہو
گیا ہے، کیوں کی اسمیں جو اس طرح کی کمزوریاں تھِیں اسے کافی حد تک کم کر دیا گیا
ہے۔

ایک اور بڑی حد یہ ہے کہ چیٹ جی پی ٹی کا ڈیٹا 2021 تک محدود ہے، چیٹ بوٹ میں اس کے
بعد سے پیش آنے والے واقعات یا خبروں کے بارے میں آگاہی نہیں ہے۔ آخر میں، ChatGPT
اپنے جوابات کے ذرائع فراہم نہیں کرتا ہے، کی اسنے سوالوں کے جوابات کہاں سے دیئے
ہیں، جسے جواب میں شبہ پیدا ہوتا ہے، اور کئی دفعہ وہ بلکل ہی غلط جواب دیتا ہے۔

بوٹ خود کہتا ہے:
`میرے جوابات کا مقصد حقیقت کے طور پر لینا نہیں ہے، اور میں ہمیشہ لوگوں کی حوصلہ افزائی کرتا ہوں اور مشورہ دیتا ہوں کہ وہ مجھ سے یا کسی دوسرے ذریعہ سے موصول ہونے والی کسی بھی معلومات کی تصدیق کریں۔"  OpenAI چیٹ کو بنانے والی کمپنی خود یہ تسلیم کرتی ہے کہ ChatGPT بعض اوقات " قابل تسلی بخش لیکن غلط یا بے ہودہ جوابات`
لکھتا ہے۔

---

### کیا میں چیٹ جی پی ٹی سے بات کر سکتا ہوں؟؟

بلکل، آپ چیٹ جی پی ٹی سے ایسے بات کر سکتے ہیں، جیسے یہ آپ کا لنگوٹیا یار ہو! آپ
اسے کسی کی بھی قسم کا سوال پوچھ سکتے ہیں، یہ آپ کو ہر سوال کا جواب بلکل آسان اور
ایک مشاور کے طور پر دیگا، دیکھیں۔

![who]({{site.baseurl}}/assets/images/chatgpt/who.png){: width="800"
.align-center}

اوپن اے آئی کے بہت سے جی پی ٹی ماڈلز ہیں، جیسے
کی`جی پی ٹی -4`،`جی پی ٹی -3`وغیرہ وغیرہ، تو چیٹ جی پی ٹی کا مفت ورژن 3.5 سیریز
کے بہترین ماڈل پر چلتا ہے، جو اصل GPT-3 کا ایک بہتر ماڈل ہے۔ لہذا اگر آپ GPT-3
سیریز میں کسی ماڈل کے ساتھ بات چیت کرنا چاہتے ہیں، تو آپ کو کسی قسم کی کوئی رقم
نہیں دینی ہوگی، کیوں کی چیٹ جی پی ٹی کے فری ورزن میں جی پی ٹی 3.5 سیٹ ہے، جو کی
فری ہے، لیکن بس کچھ ہی خصوصیات کے ساتھ ہے۔

![gpt3]({{site.baseurl}}/assets/images/chatgpt/gpt3.png){: width="400"
.align-center}

لیکن اگر آپ GPT سیریز، GPT-4 میں مزید جدید ورزن استعمال کرنا چاہتے ہیں، تو آپ
کو`ChatGPT Plus` سبسکرائبر بننا ہوگا یا آپ مایئکروسوفٹ کا Bing Chat مفت میں
استعمال کر سکتے ہیں، کیوں کی مائکروسوفٹ نے چیٹ جی پی ٹی 4 کو بنگ کے ساتھ مرج کر
دیا ہے، وہ اس لیئے کی مائکروسوفٹ نے 10 بلین$ کی رقم انوسٹ کی ہے چیٹ جی پی ٹی پر۔

---

# لوگ چیٹ جی پی ٹی جیسی ٹیکنا لوجی (Technology) کے آنے سے کیوں پریشان ہیں؟

لوگ AI چیٹ بوٹس کے بارے میں خدشات کا اظہار کر رہے ہیں کہ وہ انسانی ذہانت کو
تبدیل کر رہے ہیں۔ مثال کے طور پر، چیٹ بوٹ کسی بھی موضوع پر موثر انداز میں مضمون
لکھ سکتا ہے (اگرچہ ضروری نہیں کہ درست ہو) سیکنڈوں میں، ممکنہ طور پر انسانی مصنف
(writer) کی ضرورت کو ختم کر سکتا ہے، اور کر رہا ہے، اسکو آسان لفظوں میں سمجھنے
کے لیے آپ سے ایک مختصر سا سوال کرتا ہوں، مان لیجئے آپ کے لکھنے کی صلاحیت بہت
اچھی ہے، اور آپ ایک جگہ کام کرتے ہیں، جہاں آپ کو روزآنہ دس مضامین لکھنے ہیں، اور
وہ کمپنی آپ کو اسی کے پیسے دیتی ہے، تو اس وقت کیا ہو گا اگر کوئی ایسی چیز آ جائے، جو دس
مضامین کو منٹوں میں لکھ دے ( لیکن ضروری نہیں کی درست ہو ) ، وہ بھی بلکل مفت، تو
آپ کیا کریں گے؟؟

چلئے ایک اور سوال کا جواب دیجئے، آپ ایک ایڈیٹر ہیں، جو تصویروں اور ویڈیوز کو
ایڈیٹ کرتے پیں، اور آپ کوانہیں تصویروں اور ویڈیوز کو ایڈیٹ کرنے کی قیمت ملتی ہے،
تو ایک ایسی چیز آ جائے، جو بالکل مفت کچھ منٹوں میں وہ کام کر دے جو کسی انسان کو
کرنے میں کئی گھنٹے لگتے ہوں، اورانسانوں سے کہیں زیادہ بہتر طریقہ سے کر دے تو آپ
کیا کریں گے؟؟

جی ہاں اس وقت ایسے بھی اے آئی ٹولز موجود ہیں، جو آپ کا ہر وہ کام جو آپ اپنے
کمپیوٹر پر کرتے ہیں منٹوں میں کر دیں گے۔

## چیٹ جی پی ٹی اچھی چیز ہے یا بری؟؟

چیٹ جی پی ٹی ایک جدید چیٹ بوٹ ہے جو لوگوں کے کاموں کو آسان بنانے اور روزمرہ کے
تھکا دینے والے کاموں میں مدد کرنے کی صلاحیت رکھتا ہے، جیسے کہ ای میلز لکھنا یا
اس کے جوابات لکھنا، یا کسی سوال کو حل کرنا، کسی چیز کی معلومات لینا، وغیرہ
وغیرہ۔ اگر اسکو اسی سب کاموں کے لیئے استعمال کیا جاِئے تو اس وقت اس سے بہتر اور
کوئی ٹول موحود نہیں، جو اس طرح کام کر سکے، اور اگر اسے غلط کاموں میں استعمال کیا
جانے لگے جیسے، کسی برے کوڈ کو لکھوانا، جو کسی مشین یا کمپیوٹر میں خرابی پیدا کرے
یا کسی ایسی تحریر کو ایک کو پروفیشنل طریقہ سے لکھوانا جس کا اصل سے کوئی تعلق نا
ہو، بس خالص پروپیکنڈے کے لیئے لکھوایا گیا ہو، اور دیکھنے والا اسپر یقین کر لے،
اسکی سب سے بہتر مثال فیشینگ پیجز ہیں۔

## ہمیں کیا کرنا چاہئے؟؟

ہمیں بلکل دبا کر اسکا استعمال کرنا چاہِئے تا کہ ہم اسکی مدد سے نئی چیزیں سیکھ
سکیں، اور اپنے آپ کو اپڈیٹ کر سکیں کیوں کہ اسی اے آئی کی وجہ سے بہت سے انجیئرز
(Engineers) کی نوکریاں ختم ہوئی، بڑی بڑی کمپنیوں نے جیسے گوگل (Google)، امازون
(Amazon)، ٹویٹر (Twitter) وغیرہ نے لاکھوں لوگوں کو کام سے نکالا ہے، اور بہت سی
تبدیلیاں آئیں۔ تو اگر آپ اس گمان میں ہیں کی آج سے تین سال پہلے آپ نے ایک کام
سیکھا تھا، وہ آگے بھی بلکل ٹھیک چل جائے گا تو آُپ اپنے آپ کو بہت گھرے اندھیرے میں
رکھے ہوئے ہیں، کیوں کی جس رفتار سے چیزیں بدل رہیں ہیں اگلے کچھ سالوں میں بہت کچھ
بدلنے والا ہے، اور آج جس چیز کی مانگ ہے، وہ بس کچھ ہی وقت ہے، اس سے بہتر ہے کی
اسی ٹول کا استعمال کر اپنے آپ کو اپڈیٹ کیا جائے اور نئی آنے والی چیزوں کو سیکھا
جائے، کیوں کی جس رفتار سے چیزیں ختم ہونگی پھر اسی رفتار سے نئی چیزیں بھی آئیں
گی، بس ہمیں اسکے لئیے تیار رہنا ہے۔

---

# چیٹ جی پی ٹی سے کچھ سوالات!

- نئی آنے والی ٹیکنالوجی کو جلدی کیسے سیکھا جائے؟؟

![new]({{site.baseurl}}/assets/images/chatgpt/new.png){: width="600"
.align-center}

- ہم چیٹ جی پی ٹی کو کس طرح اپنے فائدے کے لیئے استعمال کر سکتے ہیں؟؟

![usage]({{site.baseurl}}/assets/images/chatgpt/usage.png){: width="600"
.align-center}

----

# حرف آخر

امید ہے اسے آپ کو چیٹ جی پی ٹی کیا ہے، اسے کیسے استعمال کیا جا سکتا ہے، اس تحریر
کو پڑھنے سے اندازہ ہو گیا ہوگا، بلاگ لمباہونے کی وجہ سے اسے یہیں ختم کرنا مناسب
ہے ، اگر آپ کو اس سلسلہ میں اور کوئی سوال یا کوئی اشکال ہو تو آپ ہمارے ٹیلیگرام
چینل [ضروری معلومات](https://t.me/impoinfo){: target="_blank"} پر سوال کر سکتے
ہیں۔
